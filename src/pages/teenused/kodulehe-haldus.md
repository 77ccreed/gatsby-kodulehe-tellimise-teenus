---
templateKey: blog-post
title: Veebihalduri teenus - ettevõtte kodulehe haldus ja hooldus
date: 2020-02-20T05:16:16.845Z
description: >-
  Veebihalduri teenus sinu firma kodulehe haldamiseks. Veebilehe analüüs, hooldus ja optimeerimine aitab ettevõtte eesmärgid saavutada turu parima hinnaga.
featuredpost: false
featuredimage: /img/lisatööd-valminud-kodulehel.jpg
tags:
  - teenused
  - põhiteenus
---

![Ettevõtte kodulehe haldus](/img/kodulehe-haldus.jpg "Ettevõtte kodulehe haldus")

### Veebihalduri teenus hinnaga 15 € tund

## Läbimõeldud kodulehe haldus suurendab müüki

Elame kiiresti muutuvas maailmas. Möödas on ajad, kus kord loodud koduleht tõi edu aastaid, ilma et seda oleks pidanud uuendama. Tänasel päeval on igal Sinu konkurendil veebileht. Interneti kaudu toodet või teenust otsides tutvub inimene vaid mõne lihtsamini leitava lehega, kuni leiab endale sobiva pakkumise.

Kuidas olla nende paari kodulehe seas, mida võimalik klient külastab. See on küsimus, mida küsida endalt ettevõtja ja kodulehe omanikuna. Läbimõeldud kodulehe haldus on lahendus sellele probleemile.

## Põhimõtted, mille järgi kodulehte hallata

Ettevõtte kodulehte haldus peaks käima kindlate reeglite järgi. Selline lähenemine teeb veebilehe hoolduse lihtsamaks. Kodulehte haldama asudes peaks vastuse leidma küsimustele:

- kas kodulehe sisu vastab eesmärgile
- kas koduleht on tehniliselt piisavalt heal tasemel.

### VOOT-tsükkel ja kodulehe haldus

Maailm meie ümber muutub kiiresti. Pikaajalist edu saavutab ettevõte, kes suudab kohaneda. [VOOT-tsükkel](https://www.apollo.ee/teadus-strateegia-ja-soda.html) sobib vaimseks mudeliks, mille järgi firma kodulehte hallata. Läbides vaatle, orienteeru, otsusta, tegutse silmuse on lihtne vajalikud muudatused tuvastada ja kodulehel ellu viia.

Kasutame VOOT-tsüklit kodulehe halduses vaimse mudelina, sest see hindab tagasisidet, aitab vigu leida ja annab kindla raamistiku, mille järgi veebilehte hallata.

## Kodulehe analüüs - sisu ja vorm

Kodulehte hallates tuleb tähelepanu pöörata sõnumile, mida soovitakse külastajale saata. Kuid sama tähtis on ka vorm, millese oma sõnad panna.

### Sisu analüüs

Kodulehe sisu analüüsides tasub mõelda, mis on kodulehe eesmärk ja kuidas seda soovitakse saavutada. Ettevõtte kodulehele eesmärgi seadmiseks võib endalt küsida:

- kes on kodulehel olevate toodete ja teenuste sihtrühm
- mida soovitakse külastajale öelda
- mis on külastuse eesmärk ettevõtte jaoks.

Kodulehe sisu analüüsides võib lisaks sellele välja selgitada valdkonnas kasutatavad otsingusõnad. Otsingusõnade analüüs annab kodulehte hallates ülevaate ettevõtte tegevusvaldkonnast ja kasutatavatest terminitest. Otsingusõnad tuleks välja selgitada iga sisulehe kohta eraldi. Näiteks selle lehe puhu on otsingusõnadeks:

- kodulehe haldus
- kodulehe hooldus
- kodulehe analüüs
- kodulehe optimeerimine.

Kodulehe eesmärgi ja valdkonnas kasutatavate otsingusõnade järgi saab hea ülevaate kodulehe sisust. See annab kindla aluse, mille järgi kodulehte hallata. Lisaks võib tutvuda kodulehe statistikaga. Kodulehe külastatavuse statistikat on kõige lihtsam jälgida tööriistade nagu Google Analytics-i ja Google Search Consol-i abil.

Otsingusõnade väljaselgitamine, eesmärgi seadmine ja statistika jälgimine annab kodulehel toimuvast hea ülevaate ja teeb lehe halduse lihtsaks.

### Tehniline analüüs

Kodulehe tehniline analüüs ja vigade väljaselgitamine toimub tööriistadega, nagu:

- [web.dev](https://web.dev/measure/)
- [PageSpeed Insights](https://developers.google.com/speed/pagespeed/insights/?url=https%3A%2F%2Ftellikoduleht.ee%2F&tab=mobile&hl=en_GB)
- [GTmetrics](https://gtmetrix.com/)

Siin on kõik lihtne - kui soovid konkurendist edukam olla ja oma toote või teenusega inimesteni jõuda, peab Sinu ettevõtte koduleht tehniliselt parem olema.

## Veebiarendus

Kodulehe halduse saab lihtsamaks teha kui kasutada veebiarenduse parimat praktikat. Tasub kasutada versioonikontrolli. Piltide optimeerimise ja kodulehe uuendamise saab automatiseerida. See välistab inimlikud eksitused ja hoiab kodulehe alati turvalise ja ajakohasena.

## Kodulehe hooldus ja optimeerimine

Teeme kodulehe halduse tellija jaoks lihtsaks. Tellija ei pea veebilehe arendamisega vaeva nägema ja võib selle täielikult halduri hooleks jätta. Veebihalduri töö võib sisaldab järgnevaid tegevusi:

- konsultatsioon
- lehe külastatavuse analüüs
- otsingusõnade analüüs ja optimeerimine
- ettevõtte analüüs
- konkurentide analüüs
- veebilehe ja selle teksti analüüs, optimeerimine ning redigeerimine
- sisu loomine
- piltide tegemine, redigeerimine ja optimeerimine
- funktsionaalsuse lisamine
- kontaktvormi lisamine või muutmine
- disaini ja kujunduse isikupärastamine

#### Veebihalduri teenuse eesmärk on tuua tellijale kliendid

Parim tulemus sünnib koostöös - kui tellija pakub infot oma ettevõtte, toodete ja teenuste kohta, saame selle parimal võimalikul moel külastajani viia.
