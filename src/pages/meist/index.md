---
templateKey: about-page
title: Kodulehe tellimise teenus
---
### Õpingud

Novembris 2017. olin 20 000 inimese seas, kes alustas programeerimise õppimist Udacity ja Google korraldatud Frond End arendaja kursuse esimeses osas. Õppekavas oli HTML, CSS, JavaScript ja nende põhialused ning pidi kirjutama paar väiksemat projekti. Peale kolmekuulist baaskursust olin üks 2000-st, kes pääses teise vooru. See eeldas materjali omandamist, projektide edukat sooritamist ja kursusekaaslaste aitamine foorumis ja Slackis.

Kursuse teine osa oli põhiliselt JavaScript ja React. Kokku tegin kaheksa projekti - lihtne kaardi kujundamine CSS-iga, mälu treenimise mäng, Arcade mäng, porfoolio koduleht, kaardirakendus, mis töötab ilma levita ja React rakendused..

### Mõned märksõnad õpetatust

mobiilisõbralik veebidisain, veebilehe optimeerimine, README kirjutamine, Git versioonikontroll, DOM-i manipuleerimine ja veebilehitseja sündmused, ARIA, JavaScript objektid, funktsioonid ja klassid, ES6, testide kirjutamine, Promises, AJAX, frameworks, Offline first veebilehed, Service Workers, React, API.

Kursus oli raske, kuid huvitav ja meeldis väga. Valdav osa materjalist oli minu jaoks täiesti uus. Kui midagi ei osanud sain abi foorumist ja kursusekaaslastelt Slackis. Koos teistega õppimine tegi kõik palju lihtsamaks. Suureks abiks oli näha kuidas kaasõpilased ülesandeid lahendavad ja nende koodi lugemine. Kursus aitas kiiresti kasutusele võtta tööriistad nagu Visual Studio Code ja GitHub. Suutsin Udacity Front End tarkvaraarendaja kursuse lõpetada ja tunnistuse saada. Lisaks omandatud teadmistele kohtusin suure hulga inimestega, kellega jagan huvi veebiarenduse ja programeerimise vastu.

### Peale kursust

Olen enda täiendamist jätkanud iseseisvalt, et kinnistada kursusel omandatut. Tähelepanu pööranud rohkem praktikale kui teooriale - kirjutanud rohkem koodi, rohkem asju internetti üles pannud. Mõelnud, kuidas omandatud teadmised ellu rakendada. React ja Vue JS on kuumad märksõnad, mida Front End tarkvaraarendaja peaks tundma. GraphQL on huvitav ja vajalik tööriist.

Tegutsen kiiresti areneval ja muutuval alal - muutustega tuleb kohaneda, et ajale mitte jalgu jääda. Mitmed tänasel päeval veebiarenduses kasutatud lahendused, nagu WordPress ja PHP, hakkavad oma sära kaotama. See loob võimaluse uutele turule tulevatele arendajatele. Tahan seda võimalust ära kasutada.

###
