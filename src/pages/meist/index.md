---
templateKey: about-page
title: OÜ Kodulehe Tellimine
---

**Kaasaegsed, lihtsad ja hästi töötavad lahendused ettevõttele kodulehe tegemiseks.**

Programmeerimist ja arvutialast konsultatsiooni pakkuv Kodulehe Tellimine OÜ ([reg. kood: 14933675](https://www.e-krediidiinfo.ee/14933675-KODULEHE%20TELLIMINE%20O%C3%9C)) loodi 2020. aasta märtsis Valga linnas. Sellele eelnes Google ja Udacity poolt korraldatud [front end arendaja kursuse](https://graduation.udacity.com/confirm/AEKKNEEJ) läbimine, rea väiksemate ja suuremate tööde tegemine ning kirg programmeerimise vastu.

Kõige raskem kodulehe tegemisel on sisu loomine. Enamasti alahinnatakse aega ja vaeva, mis kulub hea teksti kirjutamisele. Teeme tellija jaoks selle lihtsaks. Kodulehe Tellimine OÜ ühendab parima veebilehtede loomiseks mõeldud tehnoloogia hea eesti keelse tekstiga.

Valmistame tehnoloogiliselt uuemaid, [React JS](https://reactjs.org/) põhiseid [üheleherakendus](https://et.wikipedia.org/wiki/%C3%9Cheleherakendus) tüüpi veebilehti. See tagab sujuva kasutajakogemuse ja annab edu interneti otsingumootori [orgaanilises otsingus](https://support.google.com/google-ads/answer/6054492?hl=et).

Mõned meie valmistatud kodulehti iseloomustavad omadused:

- sujuv kasutuskogemus erinevate lehtede vahel,
- veebileht on kasutatav internetilevita,
- veebilehe saab salvestada avakuvale, nagu rakenduse,
- veebileht on kiire ka suuri pilte kasutades.

Pakume täislahendus teenust kodulehe tegemise, sisu loomise ja halduse näol. Lisaks tasuta domeen ja veebimajutus.

## Kuidas käib kodulehe tegemine - tööprotsess

Peale tellimuse saamist täpsustame tööde sisu, mahu ja orienteeruva ajakulu e-kirja või telefoni teel. Vajadusel kohtume tellija valitud kohas. Määrame võimalikud lisatööd, kodulehe eesmärgi ja kuidas seda saavutada.

Kui tellijal puudub kodulehe valmistamiseks vajalik sisu alustame selle loomisest. Pakume teksti kirjutamise teenust - meil on pikaajaline kogemus erinevate sisutekstide ja artiklite loomise vallas. Vajadusel teeme pildid Nikon d5500 kaameraga.

Kui lehe sisu on valmis siis teeme kodulehe. Viime veebilehe soovitud domeenile ja indekseerime interneti otsingus.

Peale kodulehe valmimist on pool tööd tehtud. Edasi järgneb külastatavuse statistikast lähtuv veebilehe arendamine. Kodulehe ja konkurentide analüüs. Funktsionaalsuse lisamine, lähtudes ettevõtte vajadustest. Ja teised jooksvad tööd.

Palju õnne! Nüüd on Sul koduleht, mis on ettevõtte peamine turunduskanal ja omad eelist konkurendi ees.

## Kellele Kodulehe Tellimine OÜ sobib

Ettevõtjale, kes soovib:

- oma toodet või teenust turustada internetis,
- konkurentsieelist interneti otsingumootori [orgaanilises otsingus,](https://support.google.com/google-ads/answer/6054492?hl=et)
- suurendada kliendibaasi väikese kuluga.

Parima lahendus sünnib koos tulemusest huvitatud kliendiga. Teeme tööriista ja aitame selle kasutusele võtta. Kui oled avatud ja valmis panustama siis on lihtne tulemuseni jõuda, sest meie tahame kodulehti teha.

Asume Valga linnas ja töötame tellijatega üle Eesti. Kohtume tellija valitud kohas või interneti vahendusel.

## Hind ja kodulehe tegemiseks kuluv aeg

Kõigi Kodulehe Tellimine OÜ teenuste hind on 15 € tund. Tavaliselt kulub veebilehe valmistamiseks kuni kuu. Töötundide arv sõltub tellimusest.
