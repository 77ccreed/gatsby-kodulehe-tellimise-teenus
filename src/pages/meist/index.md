---
templateKey: about-page
title: OÜ Kodulehe Tellimine
---
**Kaasaegsed kodulehe tegemisega seotud lihtsad ja hästi töötavad lahendused.**

Programmeerimist ja arvutialast konsultatsiooni pakkuv ettevõte ([reg. kood: 14933675](https://www.e-krediidiinfo.ee/14933675-KODULEHE%20TELLIMINE%20O%C3%9C)) loodi 2020. aasta märtsis.  Sellele eelnes Google ja Udacity poolt korraldatud [front end arendaja kursuse](https://graduation.udacity.com/confirm/AEKKNEEJ) läbimine, rea väiksemate ja suuremate tööde tegemine ning kirg programmeerimise vastu. 

### Miks valida kodulehe tellimine

Üks raskemaid osi kodulehe tegemisel on sisu loomine. Enamasti alahinnatakse aega ja vaeva, mis kulub hea teksti kirjutamisele. Teeme tellija jaoks selle lihtsaks ja ühendame parima tänasel päeval kodulehtede loomiseks mõeldud tehnoloogia ja heas eesti keeles loodud teksti.

Valmistame tehnoloogiliselt uuemaid,  [React JS](https://reactjs.org/) põhiseid [üheleherakendus](https://et.wikipedia.org/wiki/%C3%9Cheleherakendus) tüüpi kodulehti. See tagab sujuva kasutajakogemuse ja annab edu interneti otsingumootori [orgaanilises otsingus](https://support.google.com/google-ads/answer/6054492?hl=et). Loodud lehed on kiired ka suuri pilte kasutades. 

Mõned [üheleherakendus](https://et.wikipedia.org/wiki/%C3%9Cheleherakendus) tüüpi kodulehte iseloomustavad omadused:

* sujuv kasutajakogemus erinevate lehtede vahel
* koduleht on kasutatav internetilevita
* kodulehe saab salvestada avakuvale nagu rakenduse

Pakume täislahendusena teenust kodulehe tegemise, sisu loomise ja halduse näol. Lisaks tasuta veebimajutus.

### Kuidas käib kodulehe tellimine - tööprotsess

[Tellimise lehel](https://tellikoduleht.ee/kodulehe-tellimine/) oleva [küsimustiku](https://docs.google.com/forms/d/e/1FAIpQLSe9TPVo1_SMyTlpZ6Vo0StZv0H5aoo2-K_P01o9woEdOdUsMA/viewform) abil selgitame esmalt välja, mida tellija täpselt vajab. Peale kohtumist ja tellimuse saamist valmistame kodulehe prooviversiooni, mida saab hallata sisuhaldustarkvaraga [Netlify CMS](https://www.netlifycms.org/).

Kui tellijal puudub kodulehe loomiseks vajalik sisu, saame aidata ka sellega. Pakume teksti kirjutamise teenust - meil on pikaajaline kogemus erinevate sisutekstide ja artiklite loomise vallas. Samuti teeme kodulehel vajalikud fotod Nikon d5500 kaameraga.

Kui lehe sisu on valmis, viime kodulehe tellija soovitud domeenile ja indekseerime interneti otsingumootorites.

Peale kodulehe valmimist on pool tööd tehtud. Edasi järgneb kodulehe külastatavuse statistikast lähtuv kodulehe arendamine. Kodulehe ja konkurentide analüüs. Funktsionaalsuse lisamine lähtudes ettevõtte vajadustest jms. jooksvad tööd. 

Palju õnne! Nüüd on Sul koduleht, mis on ettevõtte peamine turunduskanal ja omad eelist konkurentide ees. 

### Kellele kodulehe tellimine sobib

Ettevõtjale, kelle on kvaliteetne toode või teenus ja kes soovib:

* oma toodet või teenust turustada interneti kaudu
* konkurentsieelist interneti otsingumootori [orgaanilises otsingus](https://support.google.com/google-ads/answer/6054492?hl=et)
* suurendada kliendibaasi väikese kuluga

Parima lahendus sünnib koos tulemusest huvitatud kliendiga. Teeme tööriista ja aitame selle kasutusele võtta. Kui oled avatud ja valmis panustama siis on lihtne tulemuseni jõuda, sest meie tahame kodulehti teha.

### Kodulehe tellimise hind

Esimesele kümnele tellijale pakume soodushinda - kodulehe tegemine, sisu loomine ja haldus hinnaga 99 € kuus. Peale kindla kliendibaasi loomist läheme tagasi tavapärase hinnakirja juurde. 

Kodulehe tellimiseks saada meile kiri [tellimise lehel](https://tellikoduleht.ee/kodulehe-tellimine/) või täida küsimustik [siin](https://docs.google.com/forms/d/e/1FAIpQLSe9TPVo1_SMyTlpZ6Vo0StZv0H5aoo2-K_P01o9woEdOdUsMA/viewform).

### Garantiid, riskide hajutamine

Pidev töö kodulehega aitab edu saavutada ja toob vajalikud kliendid. Kui tellija ei jää rahule kodulehe külastatavusega, pakume igakuisete maksete peatamist. Teenusest loobumisega tasusid ei kaasne.
